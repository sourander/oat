# 2: Miksi oppimispäiväkirja?

National Research Council:n komitean mukaan [^a029a4] tyypillisesti opetussuunnitelmat korostavat enemmän muistia kuin ongelmanratkaisua. Oppikirjoissa on faktoja, jotka opiskelija opettalee ulkoa, ja kirjoittaa tentissä oikeisiin kohtiin. Tämä on sekä oppilaalle että opettajalle selkeä ja helppo tapa arvioida oppimista. Ongelmaton se ei kuitenkaan ole. Kuten Bransford ja kumppanit toteaa, tämä aiheuttaa ns. kilometrin leveää ja senttimetrin syvää osaamista. Tämä tarkoittaa, että opiskelija osaa ulkoa faktoja, mutta ei osaa soveltaa niitä. Ongelma on erityisen vakava tietotekniikan alalla, jossa teknologia kehittyy nopeasti. Työntekijät odottavat työntekijöiltä ongelmanratkaisutaitoja, ei ulkoa opeteltuja faktoja [^e883b6].

Asiantuntijasta ei tee asiantuntijaa se, että hän osaa ulkoa paljon faktoja. Asiantuntijat ovat tehokkaita ongelmanratkaisijoita, tiedon etsijiä ja tiedon soveltajia. Hakkarainen ja kumppanit [^40c08c] tiivistävät, että: *"kirjoittaminen on kaikkein tärkein ajattelemaan oppimisen väline."* 2000-luvun työntekijä ei voi olettaa saavansa esihenkilöltä yksiselitteisiä työtehtäviä. Olet ammattikorkeakoulussa valmistamassa itseäsi työelämään, joten työelämän tavat toimia on hyvä ottaa käyttöön jo nyt. Oppimispäiväkirja on yksi tapa harjoitella kirjoittamista ja ajattelua sekä saattaa ajattelu näkyväksi.

Kirjoittamalla oppimista voi harjoittaa kuten Karnofsky [^7ef5f9] eli valitsemalla opittava aihe, tutkimalla aihetta, kirjaamalla **hypoteesin**, todistamalla hypoteesin oikeaksi tai vääräksi, ja toistamalla kunnes kokonaisuus kestää kasassa. Tämä muistuttaa hyvin lähelle perinteistä tieteellistä menetelmää, ja "tutkiva oppiminen" on tähän läheisesti liittyvä termi [^40c08c]. Fyysikko Richard Feynmanin mukaan nimetty tekniikka, "Feynman Techinique", myötäilee samaa kaavaa [^1fbb24], joskin lisää siihen *"explain it like I'm 5"*-selitysvaiheen.

Ei siis riitä, että osaat seurata vaihe vaiheelta eteneviä videotutoriaaleja. On tärkeää pohtia ja selvittää, **miksi** jokin asia on kuten se on. Oppimispäiväkirja on samalla askel sitä kohti, että otat omasta oppimisestasi vastuuta. Sinä olet se, joka opiskelee ja oppii. Opettaja on valmentaja ja apu.

## Lähdeluettelo

[^a029a4]: Bransford, J. D., Brown, A. & Cocking, R. *Miten opimme: Aivot, mieli, kokemus ja koulu* (A. Penttilä, suom.). Helsinki: WSOY. 2004.
[^e883b6]: Myllymäki, M., Laine, S. & Hakala, I. *ICT-alan rekrytointiselvitys Keski-Pohjanmaalla*. 2023. https://cinetcampus.fi/site/assets/files/2246/ict-rekry_raportti.pdf
[^40c08c]: Hakkarainen, K., Lonka, K. & Lipponen, L. *Tutkiva oppiminen: Järki, tunteet ja kulttuuri oppimisen sytyttäjinä*. Helsinki: WSOY. 2004.
[^7ef5f9]: Karnorfsky, H. *Learning by Writing*. https://www.cold-takes.com/learning-by-writing/
[^1fbb24]: Osmani, A. Write about what you learn. It pushes you to understand topics better. 2023. https://addyosmani.com/blog/write-learn/
